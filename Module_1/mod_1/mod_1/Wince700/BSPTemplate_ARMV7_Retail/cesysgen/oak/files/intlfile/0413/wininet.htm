<!--
Copyright (c) Microsoft Corporation.  All rights reserved.
-->
<!--
Use of this sample source code is subject to the terms of the Microsoft
license agreement under which you licensed this sample source code. If
you did not accept the terms of the license agreement, you are not
authorized to use this sample source code. For the terms of the license,
please see the license agreement between you and Microsoft or, if applicable,
see the LICENSE.RTF on your install media or the root of your tools installation.
THE SAMPLE SOURCE CODE IS PROVIDED "AS IS", WITH NO WARRANTIES OR INDEMNITIES.
-->
<html>
<body>
 
<!-- Main topic --> <a name="certificate_intro"></a> <h2>Overzicht certificaten</h2>

<p>Een certificaat is een digitale verklaring met informatie over het apparaat dat die verklaring voortbrengt. Bijvoorbeeld, een webserver kan van een certificaat zijn voorzien met informatie over de betreffende webserver. Geldige certificaten worden ondertekend door een certificeringsinstantie (CA, Certifying Authority) en bevatten informatie over de instanties die het certificaat erkennen, de openbare sleutels en de vervaldatum. </p>

<p>Als u verbonden bent met het Internet, is het van belang dat de websites die u bezoekt zijn erkend. Websites die onbetrouwbaar of niet worden erkend, kunnen schadelijk zijn voor de informatie die is opgeslagen op uw computer. In geval van twijfel kunt u het webservercertificaat via uw computer bekijken en besluiten of u de website wilt bezoeken. </p>

<p>De beveiligings- en privacyfuncties op uw computer helpen bij de bescherming van uw privacy en persoonlijke informatie. Met deze privacyfuncties beschermt u uw persoonsgegevens (PII, Personally Identifiable Information). Met deze functies bepaalt u in welke mate de websites die u bezoekt gebruik mogen maken van uw persoonsgegevens. Met de besturingselementen voor privacy op uw computer kunt u tevens privacy-instellingen specificeren die bepalen welke informatie gedeeld wordt, of op uw computer wordt opgeslagen als u een website bezoekt.</p>

 
<!-- Sub topic --> <a name="certificates"></a> <h2>Clientcertificaten</h2>

<p>Een clientcertificaat is een digitale verklaring die de identiteit bevestigt van de gebruiker of van het apparaat, bijvoorbeeld een computer. Clientcertificaten worden uitgegeven voor het vaststellen van de identiteit en het verschaffen van een bepaald niveau van verificatie en beveiliging voor informatie die tussen de diverse apparaten wordt uitgewisseld. Voor sommige websites hebt u een clientcertificaat nodig. Wanneer u een clientcertificaat naar een andere computer stuurt, gebruikt u openbare en persoonlijke sleutels waarmee u op een veilige manier gegevens deelt met dat apparaat. Openbare en persoonlijke sleutels voorkomen tevens dat onbevoegde gebruikers toegang krijgen tot uw apparaat en de informatie hierop.</p>

<p>In de volgende lijst ziet u welke informatie in certificaten wordt opgenomen:</p>


<ul>
<li>de openbare sleutelwaarde en identificatiegegevens van het onderwerp;</li>
<li>de identificatiegegevens van de verlener;</li>
<li>de geldigheidsduur;</li>
<li>de digitale handtekening van de verlener.</li>
</ul>

<p>Het onderwerp is de entiteit die het certificaat ontvangt; de verlener van het certificaat is de certificeringsinstantie.</p>

<h3>Persoonlijke certificaten en basiscertificaten</h3>

<p>U kunt twee typen certificaten opslaan op uw computer: persoonlijke certificaten, die uw identiteit vaststellen,en basiscertificaten, die de identiteit vaststellen van webservers. Wanneer u bijvoorbeeld persoonlijke informatie over het Internet verstuurt, verifieert een persoonlijk certificaat uw bezoek aan de website, terwijl een basiscertificaat uw persoonlijke informatie beschermt.</p>

 
<!-- Sub topic --> <a name="privacy"></a> <h2>Overzicht Privacy</h2>

<p>Met de privacyfuncties op uw computer beschermt u uw persoonsgegevens (PII, Personally Identifiable Information). Met de privacyfuncties bepaalt u in welke mate de websites die u bezoekt gebruik mogen maken van uw persoonsgegevens. Met deze functies geeft u de privacy-instellingen op waarmee u aangeeft of websites informatie op uw computer mogen opslaan, zoals cookies.</p>

<h3>Cookies</h3>

<p>Elke keer als u een website bezoekt, bewaart de website een klein bestand, een zogenaamde cookie, op uw computer. Cookies worden door de website aangemaakt voor het opslaan van informatie, zoals uw voorkeuren tijdens het bezoek aan die website. Sommige cookies bevatten een record van webpagina's die u tijdens uw bezoek hebt bekeken, zodat de weergave van de website bij het volgende bezoek wordt aangepast. </p>

<p>Cookies kunnen ook persoonlijke identificatiegegevens bevatten, zoals uw naam, e-mailadres, privé-adres, werkadres, of telefoonnummer. Een website heeft echter uitsluitend toegang tot de persoonlijke gegevens die u zelf verstrekt.</p>

<p>In de volgende lijst ziet u de privacyfuncties op uw computer:</p>

<ul>
<li>privacy-instellingen die specificeren op welke wijze uw computer cookies behandelt;</li> 
<li>privacyberichten die u waarschuwen als u een website bezoekt die niet voldoet aan de criteria in uw privacy-instellingen</li> 
<li>de mogelijkheid tot inzage van het P3P-privacybeleid van een website.</li>
</ul>

<p>U kunt met de privacyfuncties op uw computer het gebruik van cookies beperken. Omdat veel toepassingen afhankelijk zijn van de informatie in cookies, is het uitschakelen van alle cookies niet altijd de beste oplossing. </p>

<h3>Directe inhoud versus indirecte inhoud</h3>

<p>Directe inhoud bevat informatie die verband houdt met het host-domein of de website die u bezoekt. Indirecte inhoud is afkomstig uit andere domeinen. Wanneer u bijvoorbeeld een website bezoekt die een reclamevaandel bevat, wordt deze website beschouwd als de directe inhoud, terwijl het reclamevaandel als indirecte inhoud wordt aangeduid.</p>

<p>Veel commerciële webpagina's gebruiken een combinatie van directe en indirecte cookies voor het verzamelen en doorgeven van gegevens die relevant zijn voor de betreffende pagina's. In de privacyfuncties op uw computer wordt er onderscheid gemaakt tussen directe en indirecte inhoud en worden er verschillende directe en indirecte relaties ingesteld. In feite zijn privacy-instellingen voor indirecte inhoud strikter dan die voor directe inhoud. Met de privacy-instellingen op uw Windows Embedded Compact-computer kunt u indirecte cookies uitschakelen en kunt u directe cookies toestaan of deze door middel van een vraag toestaan of uitschakelen.</p>


<!-- Sub topic --> <a name="security"></a> <h2>Overzicht Beveiliging</h2>

<p>Met de beveiligingsfuncties op uw computer voorkomt u dat anderen toegang hebben tot gegevens zonder uw toestemming, zoals de creditcardgegevens die u invoert als u aankopen doet via het Internet. Beveiligingsfuncties kunnen ook uw computer of draadloos apparaat beschermen tegen onveilige software.</p>

<p>U kunt eveneens veilig bladeren als u een website bezoekt die HTTPS gebruikt (Hypertext Transfer Protocol over Secure Socket Layer). HTTPS is een veilig protocol voor communicatie via het web waarmee de gegevens die u via deze verbinding transporteert worden gecodeerd. De met HTTPS gecodeerde gegevens kunnen niet worden onderschept of begrepen door derden.</p>


<h3>Beveiligingswaarschuwingen</h3>

<p>Beveiligingswaarschuwingen kunnen om de volgende redenen worden weergegeven:</p>

<ul>
<li>de webserver waarmee u verbindt bevat een ongeldig servercertificaat;</li>
<li>de webserver waarmee u verbindt, bevat gemengde beveiliging (veilige en onveilige gegevens);</li>
<li>u verlaat een beveiligde verbinding.</li>
</ul>


</body>
</html>